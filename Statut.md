# Statut Fundacji ETH Warsaw
1. 
    1. Fundacja działa pod nazwą: Fundacja ETH Warsaw.
    2. Fundacja może używać skrótów swojej nazwy lub jej odpowiedników w językach obcych.
2. 
    1. Fundacja jest ustanowiona na czas nieoznaczony.
    2. Fundacja ulega likwidacji w razie wyczerpania się jej środków finansowych i majątku.
3. 
    1. Siedzibą Fundacji jest miasto Warszawa w województwie mazowieckim.
    2. Terytorium działania Fundacji jest obszar Rzeczypospolitej Polskiej.
    3. Fundacja może prowadzić działania poza granicami Polski.
    4. Fundacja może tworzyć placówki terenowe w kraju i za granicą.
4. 
    1. Jedynym organem Fundacji jest Zarząd.
    2. Zarząd kieruje działalnością Fundacji i reprezentuje ją na zewnątrz.
    3. Do składania oświadczeń woli w imieniu Fundacji, w tym w sprawach majątkowych, uprawniony jest każdy członek Zarządu samodzielnie.
5.  Cele Fundacji to:
    1. wspieranie rozwoju technologii rozproszonych rejestrów,
    2. edukacja ekonomiczna w kontekście nowych technologii,
    3. integracja środowisk naukowych, gospodarczych i akademickich,
    4. wspomaganie rozwoju techniki, wynalazczości i innowacyjności,
    5. rozpowszechnianie i wdrażanie nowych rozwiązań technicznych,
    6. wspieranie rozwoju gospodarczego, przedsiębiorczości i szkolnictwa wyższego,
    7. budowanie sieci społecznych w kulturze otwartości i wzajemnej pomocy,
    8. promocja Rzeczypospolitej Polskiej za granicą,
    9. promocja i organizacja wolontariatu.
6. 
    1. Ministrem właściwym ze względu na cele Fundacji jest minister do spraw technologii.
    2. Starostą właściwym ze względu na siedzibę Fundacji jest Prezydent miasta stołecznego Warszawy.
7. Fundacja realizuje swoje cele poprzez:
    1. organizację targów, wystaw i kongresów,
    2. organizację wykładów, szkoleń i warsztatów,
    3. prowadzenie wspólnych projektów środowisk naukowych, gospodarczych i akademickich,
    4. fundowanie stypendiów i nagród,
    5. prowadzenie lub wspieranie badań naukowych,
    6. prowadzenie lub wspieranie analiz i ekspertyz,
    7. współpracę z uczelniami wyższymi, władzami samorządowymi i rządowymi, organizacjami pozarządowymi oraz podmiotami gospodarczymi w Polsce i poza jej granicami.
8. 
    1. Fundacja może nabywać członkostwo oraz przyjmować inne formy uczestnictwa w organizacjach krajowych i zagranicznych.
    2. Fundacja może tworzyć spółki, zrzeszenia i inne organizacje.
9. Majątek Fundacji stanowi fundusz założycielski w kwocie ustalonej przez Fundatorów oraz fundusze i mienie nabyte przez Fundację w toku działania.
10. Dochody Fundacji pochodzą z:
    1. darowizn, spadków i zapisów,
    2. dotacji, subwencji i grantów,
    3. aukcji, zbiórek i imprez publicznych,
    4. dochodów z ruchomego i nieruchomego majątku Fundacji,
    5. dywidend oraz zysków kapitałowych,
    6. realizacji zadań publicznych i projektów własnych,
    7. innych źródeł.
11. 
    1. W przypadku powołania Fundacji do dziedziczenia i po podjęciu stosownej uchwały, Zarząd składa oświadczenie o przyjęciu spadku z  dobrodziejstwem inwentarza.
    2. Zarząd przyjmuje spadek jedynie wówczas, gdy w chwili składania tego oświadczenia jest oczywiste, że stan czynny spadku znacznie przewyższa długi spadkowe.
12. 
    1. Fundacja realizuje swoje zadania w formie działalności odpłatnej lub nieodpłatnej.
    2. Cały dochód Fundacji przeznaczany jest na działalność statutową.
13. 
    1. Organy Fundacji podejmują decyzje w formie uchwał.
    2. Uchwały podejmowane są w formie elektronicznej z wykorzystaniem infrastruktury klucza publicznego poprzez złożenie wymaganej liczby podpisów cyfrowych.
    3. Złożenie poprawnego podpisu oznacza oddanie głosu za podjęciem uchwały.
    4. Do podjęcia uchwały stosuje się warunek bezwzględnej większości głosów wszystkich członków organu.
    5. W wymienionych w Statucie przypadkach, do podjęcia uchwały wymagana jest bezwzględna większość ¾ głosów wszystkich członków organu.
    6. Szczegółowy tryb działania organu może określać uchwalony przez jego członków regulamin.
14. 
    1. Organy Fundacji samodzielnie ustalają swój skład.
    2. W skład każdego z organów Fundacji wchodzi co najmniej jedna osoba.
    3. Członkowie organów Fundacji nie mogą być skazani prawomocnym wyrokiem za przestępstwo umyślne ścigane z oskarżenia publicznego lub przestępstwo skarbowe.
    4. Czas trwania kadencji członka organu wynosi 5 lat.
    5. Powołując osobę w skład organu można ustalić dla niej indywidualny, krótszy niż wymieniono powyżej, czas trwania kadencji.
15. Warunek dotyczący kwalifikowanej większości, określony w art. 13 ust. e Statutu, musi zostać spełniony przy podejmowaniu decyzji w zakresie:
    1. zmiany celów lub Statutu Fundacji,
    2. ustalania składu organów Fundacji,
    3. ustalania wynagrodzenia dla osób wchodzących w skład organów Fundacji,
    4. podpisywania umów z członkami organów Fundacji,
    5. połączenia Fundacji z inną fundacją z jednoczesnym określeniem jego warunków,
    6. likwidacji Fundacji z jednoczesnym określeniem przeznaczenia jej majątku.
16. Członkostwo w organie Fundacji wygasa na skutek:
    1. upływu kadencji,
    2. rezygnacji,
    3. odwołania,
    4. śmierci.
17. 
    1. Organy Fundacji mogą powoływać, modyfikować lub odwoływać pełnomocników do kierowania sprawami wyodrębnionymi z zakresu swoich kompetencji.
    2. Pełnomocnictwa może być przyznane bezterminowo lub na czas określony.
18. Osoby wchodzące w skład organów Fundacji mogą otrzymywać:
    1. zwrot kosztów poniesionych w celu realizacji zadań Fundacji,
    2. wynagrodzenie za czynności wykonywane w związku z pełnioną funkcją.
